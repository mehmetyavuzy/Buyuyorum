<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="stil.css">
    <title>Gebelik Takibi</title>
</head>
<body>
    <header>
        <div class="header-container">
            <div class="logo">
                <h1>BÜYÜYORUM</h1>
                <p>Gebelik Takibi</p>
            </div>
            <nav>
                <ul>
                    <li><a href="index.html">Anasayfa</a></li>
                    <li><a href="gebelik.html">Gebelik Takibi</a></li>
                    <li><a href="login.html">Kullanıcı Girişi</a></li>
                    <li><a href="register.html">Kayıt Ol</a></li>
                    <li><a href="spin.html">İsim Çarkı</a></li>
                </ul>
            </nav>
        </div>
    </header>
    <main>
        <section class="content">
            <h2>Hafta Hafta Gebelik Takibi</h2>
            <h3>Gebelik Takibi 13. Hafta</h3>
            <p>Bebeğinizin baş-popo uzunluğu 7 - 8 cm, ağırlığı 70 gr kadardır. Bebeğinizin küçük parmak uçlarında parmak izleri oluşmaya, hala incecik olan teninden gelişen organları ve damarları görünmeye ve vücudu kafasının ölçüsüne ulaşmaya başladı bile. Şu an kafası vücudunun 3’te 1’i kadar. Eğer bir kızınız olacaksa, yumurtalıklarında şu an 2 milyondan fazla yumurtası var.Bebeğin tüm organları hemen hemen oluşumunu tamamlamıştır. Bundan sonra gebeliğin geri kalanında bebek dış dünyada yaşaması için gereken olgunlaşmayı tamamlamak için vakit geçirecektir. Ses telleri gelişmiş, bağırsaklar tamamen yerlerine yerleşmiştir. Bebeğinizin bir çok refleksi gelişmiş, kıvrılma hareketi ile karnınızı itmeye başlamıştır.

                Plasenta gebeliğin devamı ve gelişimi için gereken tüm hormonları salgılamaktadır. Ayrıca bebeğiniz için gereken oksijen ve besin maddelerini taşırken, oluşan metabolizma atıklarını da bebekten uzaklaştırır. Bu dönemde her ne kadar emme kasları henüz gelişmemiş olsa da bebeğiniz baş parmağını ağzına götürmeye başlamıştır.
                
                Gebeliğin zorlu ilk 3 aylık döneminin ardından gelen 2. üç aylık döneme (trimester) yaklaşılmıştır. Bu döneme gebeliğin ‘’balayı’’ dönemi denebilir. Anne tekrar kendini enerjik hissetmeye başlar, çünkü hemen hemen tüm organlar gebeliğe ilk adaptasyonunu tamamlamıştır ve anne kendini çok iyi hissetmektedir. Şimdiye kadar bulantı-kusma, sabah yorgunluğu gibi nedenlerle kilo alamamışsanız artık kendinizi daha iyi hissetmeye ve kilo almaya başlayacaksınız.
                
                Bu, ilk döneminizin (trimester) son haftası ve böylelikle düşük yapma riskiniz azaldı. Birçok çift bu dönemde libido seviyesinde bir hayli artış olduğunu da fark etmişlerdir. Doğumunuza aylar kalsa da daha şimdiden göğüsleriniz bebeğinizin besleneceği sütü üretmeye başladı.
                
                Bundan sonra yeme düzeninize daha çok dikkat etmelisiniz. Genel olarak hergün et veya dönüşümlü olarak baklagiller, sebze, meyve, süt, yoğurt, peynir, yumurta mutlaka alınmalıdır. Ancak hamur işi, tatlı, baharat, ek tuz ve kızartmalardan uzak durmalısınız. Bir anne adayı için en güzel kahvaltı: yulaf ezmesi + peynir + süt + az miktarda şeker (süt yerine meyve suyu da olabilir) olacaktır. Bu karışım lif oranı yüksek (kabızlığa karşı oldukça etkili),B vitamininden zengin, süt kullanırsanız kalsiyum içeriği, meyve suyu kullanırsanız C vitamini içeriği oldukça yüksek bir karışımdır.</p>
            <!-- İçerik devamı -->
        </section>
    </main>
</body>
</html>
