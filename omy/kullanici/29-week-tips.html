<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="stil.css">
    <title>Gebelik Takibi</title>
</head>
<body>
    <header>
        <div class="header-container">
            <div class="logo">
                <h1>BÜYÜYORUM</h1>
                <p>Gebelik Takibi</p>
            </div>
            <nav>
                <ul>
                    <li><a href="index.html">Anasayfa</a></li>
                    <li><a href="gebelik.html">Gebelik Takibi</a></li>
                    <li><a href="spin.html">İsim Çarkı</a></li>
                    <li><a href="bebek.html">Bebeğin Resimleri</a></li>
                    <li><a href="../profil.php">Profilim</a></li>
                    <li><a href="../logout.php">Çıkış</a></li>
                    
                </ul>
            </nav>
        </div>
    </header>
    <main>
        <section class="content">
            <h2>Hafta Hafta Gebelik Takibi</h2>
            <h3>Gebelik Takibi 29. Hafta</h3>
            <p>Baş - popo uzunluğu 26 cm veya baştan topuğa kadar uzunluğu 42 cm, ağırlığı 1370 gr kadardır. Hızla büyüyen bebek, rahmin aynı hızla büyüyememesinden dolayı yavaş yavaş daha zor hareket etmeye başlayacaktır. Ancak hareketleri daha güçlüdür. Dürtme ve itmeler canınızı yakabilir. Bebeğiniz şu an çok aktif. Her gün bebeğinizin hareketlerini saymalısınız. Bebeğinizin hareketlerinde herhangi bir değişiklik (Aşırı artış ya da azalma) fark ederseniz doktorunuza bilgi vermeniz gerekir. Böyle durumlarda bebeğinizin durumunu anlamak için bazı testlere ihtiyacınız olabilir. Tüm gün uyuyabilir aksine gece tamamen uyanık kalabilir. Bu da kalan 11 haftada uykularınızın aralıklarla kesilebileceğini gösterir.

                Kasları ve ciğerleri gelişmeye devam ediyor. Kafası yeni gelişen beyin hücrelerine yer açmak için günden güne büyüyor. Bebeğinizin temel ihtiyaçlarını karşılamanız için bu dönemde belirli bir miktar; protein, C vitamini, folik asit ve demir almanız gereklidir. Bu dönemde her gün bebeğiniz, iskelet yapısının gelişmesi için 250 mg kalsiyum depolar. Rahim büyümeye ve çevreye bası yapmaya devam eder. Sırt ve bel ağrıları artar. Daha önceden alışkın değilseniz asla kendinizi yoracak egzersizler yapmayın. Yürüme, yüzme ya da jogging, gebelik için en iyi egzersizlerdir. Eğer önceden egzersiz yapma alışkınlığınız varsa belli kurallara uyarak gebelik döneminde de bu egzersizlere devam edebilirsiniz.
                
                Mide yanması ve kabızlık gibi sorunları tekrar yaşıyor olabiliriniz. Progesteron hormonu hamileliğinizde yumuşak kaslarınızın rahatlamasını sağlar. Bu rahatlık midenizde hazımsızlığa yol açar. Özellikle de büyük porsiyonlar tükettikten sonra hazımsızlık, gaz ve mide ekşimesi hissedebilirsiniz.
                
                Karnınıza ve rahminize olan basınçtan dolayı Hemoroid (Basur) problemi yaşıyor olabilirsiniz. Rektumdaki damarların şişmesi hamilelik döneminde bayanlarda yaygın olarak görülen bir durumdur. Hamileliğinizin bitiminde bu problemden de birkaç gün içerisinde kurtulacaksınız. Eğer size acı veriyor ve kaşıntıya sebep oluyorsa; problemli bölgeye fazla uzun tutmamaya dikkat ederek soğuk kompres yapmayı deneyin. Aynı zamanda böyle bir durumda, çok fazla ayakta durmaktan ve oturmaktan da kaçınmalısınız. Bu size daha çok problem yaratabilir. Yüksek lifli beslenmeniz, bol sıvı almanız ve sizi fazla zorlamayacak egzersizler yapmanız size bu dönemde yardımcı olabilir.
                
                Sırtüstü uzanınca kalp atışının değişmesi ve pozisyon değişikliğine bağlı düşen tansiyondan dolayı baş dönmesi, ayağa birden kalkınca sersemlemiş gibi hissedebilirsiniz. Bu durumda, sırtüstü yatmak yerine yan tarafa doğru yatmayı ve ayağa kalkarken yavaş hareket etmeyi, mümkünse öncelikle oturmayı, daha sonra ayağa kalkmayı denemelisiniz.</p>
            <!-- İçerik devamı -->
        </section>
    </main>
</body>
</html>
